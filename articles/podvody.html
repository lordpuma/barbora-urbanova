<!doctype html>
<html class="no-js" lang="">

<head>
  <meta charset="utf-8">
  <title>Barbora Urbanová</title>
  <meta name="description" content="">
  <meta name="viewport" content="width=device-width, initial-scale=1">

  <meta property="og:title" content="">
  <meta property="og:type" content="">
  <meta property="og:url" content="">
  <meta property="og:image" content="">

  <link rel="manifest" href="site.webmanifest">
  <link rel="apple-touch-icon" href="icon.png">
  <!-- Place favicon.ico in the root directory -->

  <link rel="stylesheet" href="../css/normalize.css">
  <link rel="stylesheet" href="../css/main.css">
  <link rel="stylesheet" href="../css/article.css">
  <link rel="stylesheet" href="../css/fonts.css">

  <meta name="theme-color" content="#fafafa">
</head>

<body style="--scroll: 0">

<div class="menu-hack"></div>
<div class="menu">
  <a href="../index.html#landing"><img src="../img/name.svg" alt="Barbora Urbanová" /></a>
  <nav>
    <ul>
      <li><a href="../index.html#about">O mně</a></li>
      <li><a href="../index.html#contact">Kontakt</a></li>
      <li><a href="../index.html#work">Na čem pracuji</a></li>
      <li class="progress-bar"></li>
    </ul>
  </nav>
</div>
<div class="content">
  <h2 class="title">
    Na čem pracuji
  </h2>
  <div class="articles">
    <div class="article">
      <img src="../img/articles/podvody.jpg" alt="Article art" class="title-image">
      <div class="article-content">
        <h3 class="article-title">
          Katalogové podvody
        </h3>
        <p class="summary">
        <p>Tito podvodníci zneužívají především situaci drobných živnostníků a firem (ale z minulosti jsou známy i případy, kdy na tyto praktiky naletěly i ústřední orgány státní správy nebo dokonce soudy). Podvodníci též typicky využívají podobnosti jména své firmy nebo produktu s jinou známou firmou.</p>

        <p>Podvodné jednání spočívá v tom, že si tito “šmejdi” účtují vysoké částky za jakousi maketu reklamy oslovené firmy ve zcela bezvýznamném katalogu, přičemž k získání Vašeho souhlasu s propagací zneužívají klamavé praktiky a manipulaci.</p>

        <p>Takovíto podvodníci Vás ve valné většině případů kontaktují přes mobilní telefon. Existují ale také případy, kdy zejména novým živnostníkům chodí do schránek různé složenky či faktury s podobnou nabídkou prezentace, které se často maskují  jako výzva k opravě údajů či potvrzení pokračování již existujícího smluvního vztahu a dovedně tak skrývají skutečnost, že jde zcela o novou smlouvu na “zveřejnění” údajů.</p>

        <p>Katalogové podvody fungují zejména na principu nátlaku, kdy Vám jsou zasílány různé výhrůžky, upomínky a další složenky s penále a podobně. <b>Jde prakticky o novodobé výpalné, ve kterém je pouze fyzický nátlak nahrazen nátlakem právním.</b> Jedinou cestou k úspěšné obraně je však odmítnout platnost takovéto smlouvy od samého počátku a v tomto odmítání vytrvat.</p>

        <p>Pokud si v takové situaci nebudete jistí, neváhejte vyhledat právní pomoc - k této problematice ji často naleznete i zdarma. Uvědomte si, že <b>katalogoví podvodníci</b> doslova <b>žijí z těch, kteří na jakoukoli obranu rezignují</b> a raději dobrovolně zaplatí požadované výpalné, jen aby měli klid (ten však tyto oběti často ani tímto způsobem nezískají).</p>

        <h3>Jak probíhá hovor?</h3>
        <ol>
          <li>Ozve se telefonát s nabídkou propagace firmy v internetovém katalogu, často je vytvářen mylný dojem, že jde o služby reklamních gigantů jako je Google či Seznam, případně o opravu již existujících údajů nebo prodloužení stávající smlouvy.</li>
          <li>Celý telefonát probíhá rychle, není čas na rozmyšlenou a ozývají se slova jako výhodná nabídka, časově omezená možnost či jedinečná příležitost. Také mohou vyhrožovat, že bez jejich propagace nebudete na internetu vůbec dohledatelní a často argumentují tím, že Vás doteď propagovali bezplatně, ale nyní už je třeba zaplatit.</li>
          <li>
            Pod nátlakem nevědomky či vědomě potvrdíte smlouvu (avšak s odlišným obsahem, než jak Vám to později prezentují katalogoví podvodníci), a poté Vám už do mailu přijde faktura k úhradě reklamy v neznámém katalogu a roztočí se kolotoč nátlaku a výhrůžek
            <ul>
              <li>buď se rozhodnete fakturu zaplatit s domněním, že je vaše firma někde reálně propagována</li>
              <li>či odmítnete uhradit fakturu a pravděpodobně vám začnou chodit upomínky a výzvy k zaplacení či dokonce může přijít výhružka podáním žaloby</li>
            </ul>
          </li>
        </ol>

        <h3>Jak se bránit?</h3>
        <p>Primárně se dovolávejte <b>neplatnosti smlouvy</b> z důvodu uvedení v omyl. Vy jste reklamu v bezvýznamném online katalogu nechtěli, podvodník Vás uvedl v omyl o obsahu smlouvy a dost možná jste ani jasně nevyjádřili souhlas. Je nutné nikdy nepřistupovat ke smlouvě jako k uzavřené - <b>jinými slovy NEVYPOVÍDAT JI.</b></p>


        <p>Pokud z veřejně dostupných zdrojů zjistíte, že na volajícího jsou dostupné téměř výhradně jen negativní recenze a většina jejich původců popisuje s uzavíráním smlouvy prakticky totožnou zkušenost jako Vy, přičemž první z těchto zkušeností se začaly na veřejnosti objevovat již před několika týdny či měsíci, je naprosto jasné, že volající o jím způsobovaném omylu dobře ví, a že s ním dokonce počítá ve svém byznysplánu. Pokud navíc uzavřená smlouva v té podobě, jak ji Vám ji prezentuje katalogový podvodník, nedává z ekonomického hlediska pro Vás žádný smysl (což je v těchto případech vždy, neboť máte platit doslova za nic), je naprosto zřejmé, že Váš omyl byl od samého počátku tím nejpodstatnějším prvkem celého “smluvního vztahu” a jde tedy o <b>nepoctivý obchodní styk</b>, který v demokratickém právním státě nepožívá právní ochrany - takováto smlouva je neplatná absolutně - tedy od samého počátku.</p>

        <p><b>I pokud jste již zaplatili, pošlete i v tomto případě doporučeně deklaraci neplatnosti smlouvy a požadujte vrácení zaplacených peněz.</b> Ani zaplacením se podvodně uzavřená - a tedy neplatná smlouva platnou nestane.</p>

        <h3>Řešení situace</h3>
        <ul>
          <li>Vyhledejte si na internetu dotyčnou firmu, která po Vás chce platit za něco, co jste si nikdy neměli v úmyslu objednat, nebo její produkt. <b>V těchto případech vždy platí, že v tom ani zdaleka nejste sami.</b></li>
          <li>NIC NEPLAŤTE!</li>
          <li>Pošlete doporučený dopis, kde se dovoláváte neplatnosti celé smlouvy, protože jste při jejím sjednávání byli druhou stranou uvedeni v omyl, o kterém ta druhá strana musela dobře vědět (jinak by přeci nemohla být ve veřejném prostoru drtivá většina negativních ohlasů, jejichž autoři k té smlouvě přišli nachlup stejně jako Vy). Od odeslaného dopisu si uložte doklad.</li>
          <li>Vůbec s firmou nevyjednávejte a trvejte na tom, že závazek nevznikl. V každé odpovědi, pouze odkazujte na původní komunikaci o neplatnosti z důvodu omylu a trvejte na ní. Jejich výhrůžky soudy či pokutami jsou bezpředmětné.</li>
          <li>V drtivé většině případů to takto zůstane. Firma Vám čas od času zašle výzvu či výhružku, ale téměř nikdy nepřistoupí k zahájení soudního či rozhodčího řízení.</li>
          <li>Kontrolujte pravidelně poštu či datovou schránku, abyste mohli reagovat na případný pokus o zahájení řízení!</li>
          <li>Na firmu také neváhejte podat trestní oznámení či podnět na finanční úřad (neboť ačkoli Vám ona firma tvrdí, že závazek vznikl, tak z něj neplatí DPH, protože by se jejich “podnikání” rázem stalo vysoce nerentabilní)</li>
          <li>Specifické formulace jednotlivých kroků najdete například na webu <a href="https://spolecna-obrana.estranky.cz/clanky/souhrn-nejdulezitejsich-informaci/princip-obrany-proti-podvodnym-firmam.html">zde</a></li>
        </ul>

        <h3>Případné řízení</h3>

        <p>V případě, že se firma rozhodne nadále usilovat o Vaše peníze, může zahájit rozhodčí nebo soudní řízení. To však nastane pouze tehdy pokud Vás vyhodnotí jako slabý článek, a uvěří tomu, že se nebudete bránit. Nutno zdůraznit, že vedení soudních či rozhodčích řízení v causách katalogových podvodů je dnes již zcela raritní záležitostí a níže uvedené body jsou zde uváděny pouze pro jakousi historickou úplnost.</p>

        <p>Na případné zahájení <b>rozhodčího řízení</b> je třeba co nejdříve reagovat doporučeným dopisem, který bude opakovat, že při uzavření smlouvy, včetně rozhodčí doložky, došlo k omylu a tím pádem je neplatná. Pokud i tak bude vydán rozhodčí nález, je třeba podat žalobu u soudu na zneplatnění nálezu.</p>

        <p>Ve zcela minimálním počtu případů zahájí podvodník <b>soudní řízení</b>, typicky podá návrh na vydání platebního rozkazu, který musí být doručen do vlastních rukou. Na ten je nutné do 15 dnů reagovat odporem a bude následovat soudní řízení, kde máte téměř jistou šanci na úspěch, zejména pokud jste se řídili tímto návodem a společnosti nikdy nic dalšího neodsouhlasili ani nepodepsali.</p>

        <h3>Rady jak nenaletět:</h3>
        <ul>
          <li>Důležité je nikdy při telefonátu nic neodsouhlasit</li>
          <li>Vyžádejte si písemné znění smluv k posouzení a výslovně zdůrazněte že nemáte v úmyslu uzavřít žádnou smlouvu po telefonu.</li>
          <li>Je možné na internetu vyhledat volající číslo a zjistit zda není podvodné</li>
          <li>Nechte si opakovat věty, pokud něčemu nerozumíte</li>
          <li>Nechte si říct všechny všeobecné podmínky</li>
          <li>Při pochybných či nátlakových nabídkách zavěste a zablokujte volajícího</li>
        </ul>

        <p>Asi nejznámější katalogový podvodník je v současné době firma ES katalog, která se v telefonátech snaží vyvolat dojem, že jde o Seznam.cz. Samozřejmě jsou i jiné podvodné firmy pracující na stejném principu, maskované např. jako seznamky, reklamní agentury, stavební firmy či realitky.</p>

      </div>
    </div>
  </div>
</div>


<!-- Add your site or application content here -->
  <script src="../js/vendor/modernizr-3.11.2.min.js"></script>
  <script src="../js/plugins.js"></script>
  <script src="../js/main.js"></script>

  <!-- Google Analytics: change UA-XXXXX-Y to be your site's ID. -->
  <script>
    window.ga = function () { ga.q.push(arguments) }; ga.q = []; ga.l = +new Date;
    ga('create', 'UA-XXXXX-Y', 'auto'); ga('set', 'anonymizeIp', true); ga('set', 'transport', 'beacon'); ga('send', 'pageview')
  </script>
  <script src="https://www.google-analytics.com/analytics.js" async></script>
</body>

</html>
